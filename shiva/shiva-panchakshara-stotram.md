# शिव-पञ्चाक्षर-स्तोत्रम् | śiva-pañcākṣara-stotram

नागेन्द्रहाराय त्रिलोचनाय  
भस्माङ्गरागाय महेश्वराय ।  
नित्याय शुद्धाय दिगम्बराय  
तस्मै नकाराय नमः शिवाय ॥ १ ॥

nāgendrahārāya trilocanāya  
bhasmāṅgarāgāya maheśvarāya  
nityāya śuddhāya digambarāya  
tasmai nakārāya namaḥ śivāya (1)

मन्दाकिनीसलिलचन्दनचर्चिताय  
नन्दीश्वरप्रमथनाथमहेश्वराय ।  
मन्दारमुख्यबहुपुष्पसुपूजिताय  
तस्मै मकाराय नमः शिवाय ॥ २ ॥

mandākinīsalilacandanacarcitāya  
nandīśvarapramathanāthamaheśvarāya  
mandāramukhyabahupuṣpasupūjitāya  
tasmai makārāya namaḥ śivāya (2)

शिवाय गौरीवदनारविन्द-  
सूर्याय दक्षाध्वरनाशकाय ।  
श्रीनीलकण्ठाय वृषध्वजाय  
तस्मै शिकाराय नमः शिवाय ॥ ३ ॥

śivāya gaurīvadanāravinda-  
sūryāya dakṣādhvaranāśakāya  
śrīnīlakaṇṭhāya vṛṣadhvajāya  
tasmai śikārāya namaḥ śivāya (3)

वसिष्ठकुम्भोद्भवगौतमादि-  
मुनीन्द्रदेवार्चितशेखराय ।  
चन्द्रार्कवैश्वानरलोचनाय  
तस्मै वकाराय नमः शिवाय ॥ ४ ॥

vasiṣṭhakumbhodbhavagautamādi-  
munīndradevārcitaśekharāya  
candrārkavaiśvānaralocanāya  
tasmai vakārāya namaḥ śivāya (4)

यक्षस्वरूपाय जटाधराय  
पिनाकहस्ताय सनातनाय ।  
दिव्याय देवाय दिगम्बराय  
तस्मै यकाराय नमः शिवाय ॥ ५ ॥

yakṣasvarūpāya jaṭādharāya  
pinākahastāya sanātanāya  
divyāya devāya digambarāya  
tasmai yakārāya namaḥ śivāya (5)

॥ शिवपञ्चाक्षरस्तोत्रं सम्पूर्णम् ॥  
śivapañcākṣarastotraṃ sampūrṇam
