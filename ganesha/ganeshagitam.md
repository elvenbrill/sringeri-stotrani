# गणेशगीतम् | gaṇeśagītam

सावेरीरागः, रूपकतालः  
sāverīrāgaḥ, rūpakatālaḥ

प्रणमामि गणेश्वरं विघ्नध्वान्तदिनेश्वरम् ॥  
praṇamāmi gaṇeśvaraṃ vighnadhvāntadineśvaram .

पुरारिप्रियनन्दनं सुरारिदर्पदलनम्  
मुरारिपूजितपदं विदारितान्तरायम् ॥

purāripriyanandanaṃ surāridarpadalanam  
murāripūjitapadaṃ vidāritāntarāyam .

अज्ञानमाशु विनाशयन्तं प्रज्ञां द्रुतं प्रयच्छन्तम् ।  
भक्ताभीष्टप्रदातारं भारतीतीर्थपूजितम् ॥

ajñānamāśu vināśayantaṃ prajñāṃ drutaṃ prayacchantam  
bhaktābhīṣṭapradātāraṃ bhāratītīrthapūjitam .
