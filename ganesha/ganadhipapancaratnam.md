# श्रीगणाधिपपञ्चरत्नम् | śrīgaṇādhipapañcaratnam

श्रीशृङ्गेरी जगद्रुरु श्रीसच्चिदानन्दशिवाभिनवनृसिंहभारती  
महास्वामिभिः विरचितम्

śrīśṛṅgerī jagadruru śrīsaccidānandaśivābhinavanṛsiṃhabhāratī  
mahāsvāmibhiḥ viracitam

सरागलोकदुर्लभं विरागिलोकपूजितं  
सुरासुरैर्नमस्कृतं जरापमृत्युनाशकम् ।  
गिरा गुरुं श्रिया हरिं जयन्ति यत्पदार्चका  
नमामि तं गणाधिपं कृपापयः पयोनिधिम् ॥१॥

sarāgalokadurlabhaṃ virāgilokapūjitaṃ  
surāsurairnamaskṛtaṃ jarāpamṛtyunāśakam  
girā guruṃ śriyā hariṃ jayanti yatpadārcakā  
namāmi taṃ gaṇādhipaṃ kṛpāpayaḥ payonidhim .1.

गिरीन्द्रजामुखाम्बुजप्रमोददानभास्करं  
करीन्द्रवक्त्रमानताघसङ्घवारणोद्यतम् ।  
सरीसृपेशबद्धकुक्षिमाश्रयामि सन्ततं  
शरीरकान्तिनिर्जिताब्जबन्धुबालसन्ततिम् ॥२॥

girīndrajāmukhāmbujapramodadānabhāskaraṃ  
karīndravaktramānatāghasaṅghavāraṇodyatam  
sarīsṛpeśabaddhakukṣimāśrayāmi santataṃ  
śarīrakāntinirjitābjabandhubālasantatim .2.

शुकादिमौनिवन्दितं गकारवाच्यमक्षरं  
प्रकाममिष्टदायिनं सकामनम्रपङ्क्तये ।  
चकासतं चतुर्भुजैर्विकासिपद्मपूजितं  
प्रकाशितात्मतत्त्वकं नमाम्यहं गणाधिपम् ॥३॥

śukādimaunivanditaṃ gakāravācyamakṣaraṃ  
prakāmamiṣṭadāyinaṃ sakāmanamrapaṅktaye  
cakāsataṃ caturbhujairvikāsipadmapūjitaṃ  
prakāśitātmatattvakaṃ namāmyahaṃ gaṇādhipam .3.

नाराधिपत्वदायिकं स्वरादिलोकनायकं  
ज्वरादिरोगवारकं निराकृतासुरव्रजम् ।  
कराम्बुजोल्लसत्सृणिं विकारशून्यमानसैर्हृदा  
सदा विभावितम् मुदा नमामि विध्नपम् ॥४॥

nārādhipatvadāyikaṃ svarādilokanāyakaṃ  
jvarādirogavārakaṃ nirākṛtāsuravrajam  
karāmbujollasatsṛṇiṃ vikāraśūnyamānasairhṛdā  
sadā vibhāvitam mudā namāmi vidhnapam .4.

श्रमापनोदनक्षमं समाहितान्तरात्मनां  
सुमादिभिः सदार्चितं क्षमानिधिं गणाधिपम् ।  
रमाधवादिपूजितं यमान्तकात्मसम्भवं  
शमादिषड्गुणप्रदं नमाम्यहं विभूतये ॥५॥

śramāpanodanakṣamaṃ samāhitāntarātmanāṃ  
sumādibhiḥ sadārcitaṃ kṣamānidhiṃ gaṇādhipam  
ramādhavādipūjitaṃ yamāntakātmasambhavaṃ  
śamādiṣaḍguṇapradaṃ namāmyahaṃ vibhūtaye .5.

गणाधिपस्य पञ्चकं नृणामभीष्टदायकं  
प्रणामपूर्वकं जनाः पठन्ति ये मुदायुताः ।  
भवन्ति ते विदां पुरःप्रगीतवैभवा  
जवाच्चिरायुषोऽधिकश्रियः सुसूनवो न संशयः ॥६॥

gaṇādhipasya pañcakaṃ nṛṇāmabhīṣṭadāyakaṃ  
praṇāmapūrvakaṃ janāḥ paṭhanti ye mudāyutāḥ  
bhavanti te vidāṃ puraḥpragītavaibhavā  
javāccirāyuṣo’dhikaśriyaḥ susūnavo na saṃśayaḥ .6.

॥ इति गणाधिपपञ्चरत्नम् ॥  
iti gaṇādhipapañcaratnam
